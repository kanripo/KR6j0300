# -*- mode: mandoku-view; -*-
#+DATE: 2016-06-08 10:48
#+TITLE: 不空羂索神變真言經
#+PROPERTY: CBETA_ID T20n1092
#+PROPERTY: ID KR6j0300
#+PROPERTY: SOURCE Taisho Tripitaka Vol. 20, No. 1092
#+PROPERTY: VOL 20
#+PROPERTY: BASEEDITION T
#+PROPERTY: WITNESS T@YI
#+PROPERTY: LASTPB <pb:KR6j0300_T_020-0332b> 
#+PROPERTY: JUAN 20
¶
不空羂索神變真言經卷第二十¶
¶
唐南天竺三藏菩提流志譯¶

* 溥遍解脫陀羅尼真言品第四十一¶

爾時觀世音菩薩摩訶薩。復從座起前禮佛¶
足。曲躬合掌而白佛言。世尊復有一切如來¶
溥遍平等祕密種族不空王神通解脫心陀羅¶
尼真言曼拏羅印三昧耶。能大利益一切有¶
情。能大成顯一切不空羂索心王陀羅尼真言¶
廣大解脫蓮華曼拏羅印三昧耶。惟願世尊¶
慈哀納受。世尊此法是一切如來祕密種族¶
三昧耶。蓮華種族三昧耶。金剛種族三昧耶。¶
摩尼種族三昧耶。白香象菩薩種族三昧耶。¶
一切佛剎菩薩摩訶薩種族真言壇印三昧¶
耶。¶

爾時釋迦牟尼如來。告觀世音菩薩摩訶薩¶
曰。汝當演此一切菩薩摩訶薩不空王神通¶
解脫心陀羅尼真言曼拏羅印三昧耶。我已¶
隨喜而加被之。過現十方九十九殑伽沙俱¶
胝那庾多百千如來。亦為利益一切有情隨¶
喜加被。汝應演說今正是時。¶

爾時觀世音菩薩摩訶薩。歡喜微笑便入一¶
切如來溥遍平等祕密種族神通解脫心陀羅¶
尼真言曼拏羅印三昧耶顯現三摩地身。放¶
無量種種色光。溥照三千大千世界。一切天¶
宮神宮龍宮。阿素洛宮乾闥婆宮蘖魯荼¶
宮。緊那羅宮摩呼羅伽宮。虛空神宮地下神¶
宮六返大動。時諸天神一時發覺。俱共往詣
<pb:KR6j0300_T_020-0332c>¶
補陀洛山寶宮殿中。遶佛作禮會座而坐。是¶
時觀世音菩薩摩訶薩。覩眾集已觀念諸佛。¶
尋觀變示一切如來溥遍平等祕密種族不空¶
王觀世音菩薩摩訶薩。一面三目一十八臂。¶
身真金色顏貌熙怡。相好殊特首戴寶冠。冠¶
有化阿彌陀佛。二手當心合掌虛掌。二中指¶
頭相拄。二大拇指二頭指二無名指二小指。¶
各微伸屈頭相去半寸。一手把三叉戟一手¶
持羂索。一手執澡罐一手把如意珠。一手持¶
寶蓮華一手執如意寶幢。一手把橖子枝柯¶
葉果一手安慰仰垂雨寶。一手捻數珠一手¶
把鉤。二手合掌大虛掌內。二中指頭相拄。二¶
大拇指二頭指二無名指二小指頭相去三¶
分。二手當臍。以右手背壓左手背。以右大¶
拇指。叉入左小拇指岐間相叉。以左大拇指。¶
叉入右小拇指岐間相叉。二手合掌二中指¶
二無名指二小指。右壓左相叉屈入掌中。二¶
頭指頭相拄。其二大拇指右押左屈入掌中。¶
天諸妙綺羅縠衣服七寶瓔珞。珠璫鐶釧種¶
種莊嚴。以白羂索衣上絡膊。結跏趺坐寶¶
蓮華座。身放無量種種光明。七多羅天神十¶
波羅蜜菩薩瞻侍圍翼。大梵天王帝釋天王。¶
焰摩王水天王。俱廢羅天王伊首羅天王。摩¶
醯首羅天王大自在天王。那羅延天王娑伽¶
羅龍王。羅陀龍王優波難陀龍王。各持水陸¶
眾妙雜華天諸寶華。前後圍繞恭敬供養。散¶
如來前。合掌觀佛目不異顧。爾時觀世音菩¶
薩摩訶薩。即於佛前諦觀一切。說溥遍解脫¶
心陀羅尼真言曰。
<pb:KR6j0300_T_020-0333a>¶

娜莫塞(桑紇切)窒(二合)拽特(二合)婆(無賀切二合一)¶
怒誐(銀迦切又音迦字斤邏切)嚲跛(二合)底瑟恥諦¶
瓢(毘藥切下同呼二)薩縛(無可切下同)勃陀菩地薩埵(得訖切¶
二合)廢(無計反)瓢(三)娜莫塞(同上)諦瓢(四)嚲¶
詑誐跢俁(愚矩切)呬野(餘可切五)矩攞縒麼曳瓢(六¶
)薩縛苾𠆙(亭夜切)囉惹㫊暮伽(上聲七)弭目訖灑¶
(疎賈切下同)曼拏攞(八)矩攞畝𡫸(寧吉切)㘑瓢(九)¶
娜莫薩縛跛(二合)囉諦迦(斤邏切下同)勃陀哩野¶
(十)室(二合)囉縛迦僧(去聲)祇(虬曳切)瓢(毘遙切十一)底¶
跢那(去聲)誐嚲(十二)跛(二合)囉窒(丁聿切)半禰(寧禮切)¶
瓢(十三)娜莫三(去聲呼下同)藐誐跢南(引十四)那莫三¶
(去聲)藐跛(二合)囉底半那(去聲)南(引十五)娜莫舍囉特¶
(能邑切二合)縛底素(蘇古切)嚲野(十六)摩訶(去聲)麼戴曳¶
(十七)那莫㫊唎耶(十八)梅窒(二合)哩野(十九)跛(二合)¶
囉畝契瓢(同上二十)菩地薩埵(二合)縛哩野(二十一)誐¶
拏縛㘑瓢(二十二)娜莫㫊唎耶(二十三)弭嚲皤(蒲飯切)¶
野(二十四)嚲詑誐跢耶(二十五)囉㰤諦三(去聲)藐三¶
(去聲)勃陀(上聲)野(二十六)娜謨囉怛(二合)怛(二合)¶
囉耶野(二十七)娜莫㫊唎耶(二十八)縛路枳諦濕¶
(攥口舌呼之)縛囉野(二十九)菩地薩埵野(三十)摩訶¶
(去聲)薩埵野(三十一)摩訶(去聲)迦嚕抳迦野(三十二)翳¶
瓢(同上)摩訶(去聲)哩使(三十三)㫊唎耶誐拏婆(同上)¶
㘑飄(同上三十四)娜莫塞(同上)訖(二合)哩埵(二合)婆¶
(同上二合三十五)縊(烏枳切)𤚥(牟含切)㫊唎耶(三十六)婆(同上)路枳¶
諦濕(同上)縛囉野(三十七)穆枯特(二合)祇(同上二合)唎¶
諵(三十八)㫊暮伽(上聲)囉惹(三十九)弭目訖灑曼拏
<pb:KR6j0300_T_020-0333b>¶
攞(四十)紇(二合)娜焰(引四十一)嚲詑誐跢三(去聲)穆¶
坎(軀嚴切四十二)摩訶(去聲)諾(都落切)鉢利訕末地(二合)¶
(四十三)㫊㰤弭嚲儞(四十四)摩[革*(卄/(ㄇ@人)/戊)]嚲以使曳(四十五)¶
悉佃覩米麼麼(四十六)薩縛苾𠆙(亭夜反)曼拏攞¶
(四十七)薩縛迦唎耶抳(四十八)薩縛皤曳數(疎古切)¶
者米(四十九)𡀩乞灑皤縛覩(五十)怛[寧*也](寧也切)詑¶
(五十一)唵(喉中擡聲引呼)柘囉柘囉(五十二)旨哩旨哩(五十三)¶
主嚕主嚕(五十四)摩訶(去聲)迦嚕抳迦(五十五)尾唎¶
尾唎(五十六)比唎比唎(五十七)旨哩旨哩(五十八)摩訶¶
迦嚕抳迦(五十九)枲唎枲唎(六十)(六十一)¶
弭哩弭哩(六十二)摩訶(去聲)鉢頭(二合)㰤塞嚲¶
(六十三)迦攞迦攞(六十四)枳哩枳哩(六十五)矩嚕矩嚕¶
(六十六)摩訶(去聲)戌(輸律切)馱薩埵(六十七)翳呬曳呬(六十¶
八)勃𠆙勃𠆙(六十九)馱縛馱縛(七十)迦拏迦拏(七十¶
一)枳抳枳抳(七十二)矩努矩努(七十三)播囉麼戍¶
(同上)馱薩埵(七十四)迦囉迦囉(七十五)枳哩枳哩(七十¶
六)炬嚕炬嚕(七十七)摩訶(去聲)塞(同上)他(去聲)麼播¶
囉跛嚲(七十八)者攞者攞(七十九)散者攞散者攞(八十¶
)弭者攞弭者攞(八十一)翳䋾(知賈切下同)䋾翳䋾翳¶
(八十二)播囉播囉(八十三)避唎避唎(八十四)步嚕¶
步嚕(八十五)翳呬曳呬(八十六)摩訶(去聲)迦嚕抳迦¶
(八十七)摩訶(去聲)鉢輪鉢底廢(同上)囇陀(上聲)囉¶
(八十八)馱囉馱囉(八十九)縒囉縒囉(九十)柘囉柘囉¶
(九十一)㰤囉㰤囉(九十二)㰤㰤㰤㰤(九十三)呬呬呬呬¶
(九十四)虎虎虎虎(九十五)唵(同上)迦囉沒囉㰤麼(九十¶
六)廢(同上)灑陀(上聲)囉(九十七)馱囉馱囉(九十八)地
<pb:KR6j0300_T_020-0333c>¶
唎地唎(九十九)度嚕度嚕(一百)嚲囉嚲囉(一)縒¶
囉縒囉(二)播囉播囉(三)柘囉柘囉(四)縛¶
囉縛囉(五)囉濕弭舍嚲娑(去聲)㰤塞(同上)囉(六¶
)跛(二合)囉底曼抳嚲舍哩囉(七)入(攥口舌呼之下同)¶
縛囉入縛囉(八)答播答播(九)薄伽(上聲)畔¶
(引下同十)素摩𡫸(寧吉切)[丁*也](丁也切十一)野摩婆(同上)嚕拏矩¶
廢(同上)囉(十二)沒(二合)囉㰤米捺(奴乙切二合)囉(十三)¶
禰(同上)縛㗚使誐拏(十四)𩓝(毘滅切)旨嚲柘囉拏(十五)¶
素(同上)嚕素嚕(十六)主嚕主嚕(十七)補嚕補嚕(十八)¶
畝嚕畝嚕(十九)散捺矩麼囉(二十)𡃝(平聲細至入聲是彈舌呼)捺¶
(二合)囉婆(同上)娑(去聲)縛(二十一)弭瑟努(尼主切)馱曩(輕¶
呼)娜(二十二)禰(同上)縛票使那(去聲)野迦(二十三)縛¶
虎弭弭馱(二十四)廢(同上)灑馱囉(二十五)陀(上聲)囉陀¶
(上聲)攞(二十六)地唎地唎(二十七)度嚕度嚕(二十八)詑¶
囉詑囉(二十九)伽(上聲)囉伽(上聲)囉(三十)野囉野囉¶
(三十一)攞囉攞囉(三十二)㰤囉㰤囉(三十三)麼囉麼¶
囉(三十四)播囉播囉(三十五)柘囉柘囉(三十六)縛囉¶
嚩囉(三十七)嚩囉那(去聲)野迦(三十八)縒曼嚲婆(同¶
上)路枳嚲(三十九)弭路枳嚲(四十)路鷄濕(同上呼二合)¶
縛囉(四十一)摩醯(去聲)濕(同上二合)縛囉(四十二)畝虎畝虎¶
(四十三)畝嚕畝嚕(四十四)畝野畝野(四十五)悶遮悶遮¶
(四十六)薄伽(上聲)畔(引四十七)㫊唎耶(四十八)婆(同上)路
<pb:KR6j0300_T_020-0334a>¶
枳諦濕(同上呼二合)縛囉(四十九)𡀩訖灑𡀩訖灑麼麼(某甲¶
五十)薩縛皤曳瓢(五十一)薩菩鉢捺(同上二合)囉廢¶
(同上)瓢(五十二)薩縛䞘(二合)囉醯(去聲)瓢(五十三)薩縛¶
𡖺(名夜切)地瓢(五十四)薩縛縛馱娜滿馱娜(五十五)¶
嚲拏娜囉惹注囉(五十六)嚲塞(同上)迦囉覲女¶
(去聲)娜迦(五十七)弭灑舍塞(同上)怛(二合)囉(五十八)簸¶
哩暮者迦(五十九)迦拏迦拏(六十)枳抳枳抳(六十一)¶
矩努矩努(六十二)柘囉柘囉(六十三)印𡫸(二合)哩野¶
縛攞暴杖(亭樣切)誐(六十四)者覩囉哩野(六十五)薩[丁*也]¶
(丁也切)三(去聲)跛囉迦捨迦(六十六)嚲麼嚲麼(六十七)娜¶
麼娜麼(六十八)縒麼縒麼(六十九)摩訶(去聲)嚲悶馱¶
迦囉(七十)苾馱麼迦(七十一)殺播囉弭嚲(七十二)播¶
哩布𡆗迦(七十三)弭理弭理(七十四)䋾䋾䋾䋾(七十¶
五句)詑(魑賈切下同)詫詫詑(七十六)徵(上聲)徵(上)徵(上)徵¶
(上七十七)拄(知古切下同)拄拄拄(七十八)翳抳(尼曳切)野折¶
磨(七十九)訖(二合)哩嚲播哩迦囉(八十)翳呬曳呬¶
(八十一)縊(同上)濕(同上二合)縛囉(八十二)摩醯(去聲)濕(同上二合)縛¶
囉(八十三)摩訶(去聲)步跢誐拏畔惹迦(八十四)矩嚕矩¶
嚕(八十五)播囉播囉(八十六)迦䋾迦䋾(八十七)麼䋾¶
麼䋾(八十八)弭戍(同上)馱弭灑野皤新(八十九)摩訶¶
(去聲)迦嚕抳迦(九十)濕廢跢拽腎饒(去聲九十一)播弭¶
嚲(九十二)喇怛娜麼矩䋾(九十三)麼羅馱囉(九十四)¶
薩縛腎惹施囉枲(九十五)訖(二合)哩嚲惹䋾摩矩¶
䋾(九十六)摩褐特步嚲(九十七)迦麼攞訖(二合)哩嚲¶
(九十八)迦囉嚲攞(九十九)著(亭藥切)㰤那縒麼地(二百)¶
弭穆訖灑(一)跛(二合)囉劍[并*也](并也切二)婆(同上)虎
<pb:KR6j0300_T_020-0334b>¶
薩埵散怛底(三)播哩播者迦(四)摩訶(去聲)¶
迦嚕抳迦(五)薩縛羯磨婆(同上)囉拏(六)弭¶
輸馱迦(七)薩縛𡖺地跛(二合)囉暮者迦(八)¶
薩縛舍播哩布囉迦(九)薩縛薩埵三(去聲)摩¶
濕(二合)縛縒迦(十)娜謨窣覩羝(十一)莎縛(二¶
合)訶(二百一十二)¶

溥遍解脫心真言¶

唵(同上)沒(二合)囉㰤麼(一)廢灑陀(上)囉(二句)馱¶
囉馱囉(三)地利地利(四)度嚕度嚕(五)縒¶
曼嚲入縛攞(六)畝佉𤙖(七)莎(二合)縛訶(八¶
)¶

溥遍解脫心一字真言¶

唵(同上)惡(輕呼一)莎(二合)縛訶(去二)¶

爾時觀世音菩薩摩訶薩說斯陀羅尼真言之¶
時。三千大千世界六返大動。十方殑伽沙俱¶
胝那庾多百千一切如來應正等覺。于虛空¶
中乘諸妙寶光雲臺殿。一時顯現。于虛空中¶
紜雨諸天種種寶花。寶冠衣服珠瓔環釧傘¶
蓋幢幡奇諸寶香。溥獻供養是諸如來。觀世¶
音菩薩摩訶薩并所會眾。時諸如來一時讚¶
言。善哉善哉摩訶薩。能善演此一切如來溥¶
遍平等祕密種族神通解脫心陀羅尼真言曼¶
拏羅印三昧耶。攝諸如來溥遍平等祕密種¶
族神通解脫心陀羅尼真言曼拏羅印三昧耶。¶
住斯陀羅尼真言三昧耶中。一時顯現是陀¶
羅尼真言三昧耶。踰于三千大千世界百¶
億日月。作大明炬光照一切溥洽周徹。又如¶
一佛出現于世。即令十方三千大千世界過¶
現未來。滿中塵數一切如來而亦出現。此解
<pb:KR6j0300_T_020-0334c>¶
脫心陀羅尼真言一字真言。能以一壇印三¶
昧耶門。圓入一切如來溥遍平等祕密種族¶
神通解脫心陀羅尼真言壇印三昧耶門。能¶
盡攝持一切陀羅尼真言壇印三昧耶門。為¶
一陀羅尼真言三昧耶門。以斯義故說名不¶
空羂索心王陀羅尼真言。是一字真言亦為¶
一切如來心一字真言。圍祐加被。爾時釋迦¶
牟尼如來。謂觀世音菩薩摩訶薩曰。善哉善¶
哉大悲者能善說此不空王神通解脫心陀羅¶
尼真言一字真言。汝復說此解脫心陀羅尼¶
真言一字真言壇印像法。以少功績得成悉¶
地。爾時觀世音菩薩摩訶薩。白佛言尊者薄¶
伽梵。若復說此解脫心陀羅尼真言壇印法¶
時。惟願如來神祐加被。令諸有情但當念我¶
。我即現身與諸願滿得大成就。爾時釋迦¶
牟尼如來。讚觀世音菩薩摩訶薩言。善哉善¶
哉汝應如是。當溥度脫一切有情滿諸願故。¶
汝應當與諸真言者最勝之願大悉地門。我¶
已加被此溥遍平等祕密種族神通解脫心陀¶
羅尼真言曼拏羅印三昧耶。汝當說是廣大¶
成就曼拏羅印三昧耶門。¶

* 溥遍解脫心曼拏羅品第四十二¶

爾時觀世音菩薩摩訶薩。歡喜觀佛白言世¶
尊。若真言者樂見一切諸佛菩薩摩訶薩者。¶
樂欲供養功德福田者。樂欲利益一切有情¶
者。樂欲意生曼拏羅悉地成就者。樂欲一切¶
智地三昧耶。與諸菩薩摩訶薩同剎會居者。¶
應于此不空王神通解脫心陀羅尼真言曼¶
拏羅印三昧耶。精勤修習。觀置㫊字一切智
<pb:KR6j0300_T_020-0335a>¶
門。隨字身量內外同等。無分別心離諸境界。¶
意生作業攝持有情。安住心王同虛空相。成¶
就廣大現非現果。出生一切聲聞獨覺。一切¶
菩薩摩訶薩位。修行一切菩薩摩訶薩一切¶
上願。令悉滿足。具種種業利益安樂一切有¶
情。以一切如來溥遍平等祕密種族不空王¶
觀世音菩薩摩訶薩加持自身。或以是印或¶
以縛(無可切)字。置入內心為曼拏羅。加持自身為¶
淨法界。除諸有情。自體不空王觀世音菩薩¶
離諸垢過。觀囉(彈舌呼)字門。自體清淨周輪白¶
光。明照清淨最上無壞。觀迦(斤邏切)字門。因業¶
性離為是法教。身日初色光遍一切。害治諸¶
垢超度生死。觀麼字門。無住寂靜為菩提座。¶
身月光色除諸怖畏。觀訶(上聲)字門最勝暴怒。¶
周輪光焰如壞劫火。怖治眾惡降伏諸魔。觀¶
唵字門大空無生。加持自體安住法界。無有¶
戲論無二行相。于閑淨處縱廣五肘。或復¶
四肘淨治其地。如法塗摩。標式四門。中圖三¶
十二葉七寶蓮花。臺上起畫不空王觀世音¶
菩薩。于四面圖開敷蓮花。臺上起畫此族¶
菩薩。或畫此族菩薩種種印相。或書此族菩¶
薩名字。四面如法列寶金剛界道。一切莊嚴。¶
中置一十八臂不空王觀世音菩薩像。隨時香¶
花。閼伽白旃檀香水。塗香末香三白飲食。¶
酥燈油燈敷獻供養。燒焯香王召獻結界。¶
當于白月八日潔滌塗香。著淨衣服食三白¶
食。治建是壇晝夜六時。西門作法趺坐而坐。¶
觀蓮花處鬚蘂眾葉光焰香馥。于臺面上¶
觀縒字門。為圓明月光照有情。知千日會自
<pb:KR6j0300_T_020-0335b>¶
性加持。縒字門現不空王觀世音菩薩。身真¶
金色居圓月中。應諸方所如淨水月現有情¶
前。心性如是行斯三昧。首上頂會觀唵字門。¶
大空無垢如頗胝月。寂靜法身一切所依。于¶
眼界中觀囉字門。如日光明而觀心處。心現¶
等引清淨無垢。相應善住神通解脫心陀羅尼¶
真言一字真言。一一字句緣起甚深。無量三¶
昧智類通達。初十旬日如是觀置。恭敬承事¶
精進受持為前方便。次十旬日如法恭敬承¶
事供養。為成正覺廻向菩提。次十旬日無畏¶
無間承事供養。入持誦輪作成就法。每白月¶
八日斷食斷語。如法誦念觀置聲韻。隨法光¶
遍調諜無間。數發誓願勤加護持。是真實心¶
名一切如來溥遍平等祕密種族神通解脫心¶
陀羅尼真言三昧耶心。如來所說了心明道¶
一切色法發光明淨。以大悲心三種加持。一¶
切三昧滿一落叉。是業成熟于初夜時或後¶
夜時或欲曉時。持真言者當聞𤙖聲鼓聲雷¶
聲悅意讚聲。或見㫊暮伽王神境智通悉地¶
成就。身膚肢分皆悉出現。作諸佛事溥現其¶
身。或見不空王觀世音像忽自動搖。放大光¶
明遍照三千大千世界。上至有頂下徹地獄¶
皆六震動。地獄劇苦一切有情。皆得度脫上¶
生天界。水陸一切六趣有情遇斯光者。捨此¶
身後盡得除脫種種苦身。或得證見觀世音¶
菩薩真金色身。摩頂授與不空清淨海智莊¶
嚴三摩地。所有無始重罪業障則燼消滅。獲¶
得離障清淨心王莊嚴蘊身。覩見九十九殑¶
伽沙俱胝那庾多百千一切如來。一時現身
<pb:KR6j0300_T_020-0335c>¶
伸手摩頂。閼伽供養。當隨尋念一切諸佛菩¶
薩摩訶薩觀世音菩薩。本初無生復無作者¶
知者見者。加持自身。了知三昧悉地果成所¶
有分別皆從意生。分辯眾色悉從心起。定心¶
歡喜住內心觀。遍體肢分觀㫊字門。加以等¶
持品類相入。自然獲得清淨菩提心三昧耶。¶
廣大功德善根相應。謂為世間一切人庶。愛¶
敬供養。大梵天帝釋天。那羅延天大自在天。¶
摩醯首羅天淨居天。焰摩王水天俱廢羅天。¶
日天月天皆自現身。周匝祐護為滿諸願。若¶
不證見觀世音菩薩金色身者。當知無始根¶
本罪障皆不除滅。又應六時倍復精進。如法¶
嚴治身器衣服。塗飾供養依法持誦滿一洛¶
叉。是業成熟。觀世音菩薩現金色身。當知¶
除滅無始一切根本重罪業障苦海。若不現¶
者復倍精進。依法持誦滿二洛叉或三洛¶
叉。是業成熟。當定觀世音菩薩現大真身。執¶
手指示西方淨土阿彌陀佛。坐寶蓮華師子¶
之坐。復得阿彌陀佛手摩其頭。謂同彼國土¶
一切菩薩福命功德。捨此身後往于西方安¶
樂國土。上品蓮生具諸相好。識宿住智得¶
不退轉。若有苾芻苾芻尼族姓男族姓女有¶
災厄者。淨浴身衣食三白食。如法教語入¶
壇散花。澄心觀佛觀世音菩薩。如住頂上正¶
念不動。持真言者應令一日不食。誦持神通¶
解脫心陀羅尼真言。加持孔雀尾。拂彼身上。¶
則滅一切恐怖災厄。當為如來觀世音菩薩諸¶
天天眾之所祐護。若命終後便得往生安樂¶
國土蓮華化生。世尊是不空王神通解脫心
<pb:KR6j0300_T_020-0336a>¶
陀羅尼真言。隨心承事供養曼拏羅三昧耶。¶
以甘松香泥白栴檀香泥。摩塗壇地。四面當¶
心純白栴檀香泥畫開蓮花。當心蓮花葉上。¶
以欝金香泥白栴檀香泥相和。畫金剛杵印。¶
臺上摩尼珠印。遶摩尼珠畫羂索印。四面蓮¶
花臺上。畫金剛杵印。四面界畔畫蓮花鬘。中¶
置一十八臂不空王觀世音像。隨時所得花¶
香香水飲食日日供養。持真言者。應長淨浴¶
著淨衣服。每從後夜時至明晨時。日沒時至¶
三更時。觀像輪印而趺坐之。誦神通解脫心¶
陀羅尼真言一字真言一百八遍。午時子時¶
消息諸事。若常如是承事供養。相續無間滿¶
一千日。世間所作一切自在無礙成辦。蠲除¶
八難無量大怖種種業障地獄傍生。得大財¶
寶為人愛敬。常夢覩見十方剎土一切諸佛。¶
或見觀世音菩薩補陀洛山。日日當諸。給¶
事供養九十二殑伽沙俱胝那庾多百千一切¶
如來。善根福德修習相應。捨此身後往安¶
樂國。上品蓮生得住一切如來具見地靜觀¶
地。具諸勝相以自莊嚴。證不空神變光明三¶
摩地。以是三摩地力證餘無量百千三摩地。¶
常當游往十方剎土供養諸佛。于其食時還¶
至本國。¶

世尊是不空王神通解脫心陀羅尼真言灌頂¶
滌垢曼拏羅三昧耶。能滅一切罪障災厄。得¶
不空王廣大威德。不為一切鬼神怨難邪忤¶
嬈惱。身不夭壞為人愛敬。觀世音菩薩觀視¶
加護。一切天神而皆戴仰樂所擁護。于閑¶
淨處縱廣四肘。淨塗壇地標郭四門。內院畫
<pb:KR6j0300_T_020-0336b>¶
大海水。中畫三十二葉開敷蓮花。花幹露現。¶
臺上畫輪。遶輪輞刃畫火光焰。四面四角畫¶
開蓮花。臺上畫寶羂索印如意珠印遶畫火¶
焰。外院四面畫青寶地。上畫百八眾寶花¶
樹果樹。標列界道。四面懸布雜綵幡華。可當¶
壇上安白傘蓋。以白栴檀香欝金香夜合花¶
白芥子蓮花鬚和為香水。滿盛瓮中。內置七¶
寶上汎諸花。淨帛蓋口置四門角。依法獻置¶
百種花果三百飲食。燒焯香王請召結界而¶
供養之。誦神通解脫心陀羅尼真言一字真¶
言。加持水瓮。以奮怒王心真言。于浴室裏¶
標淨結界。其浴床上敷白茅草。結印護身于¶
上趺坐。以天門冬茴香花子甘松香苓陵香¶
等數未治。加持淨水和若稠酪。遍塗身分却¶
復揩去。加持香水灌頂浴身。結蓮華印加持¶
護身。著新淨服加持髮髻。出入合掌遶壇行¶
道。門別禮拜燒香供養。東門入壇大蓮臺面。¶
端身面西結跏趺坐。時阿闍梨一手搯珠一¶
手把杵。誦奮怒王心真言三遍加持頂上。又¶
誦奮怒王心真言三遍。加持白芥子水注灌¶
頂上。又結大灌頂印三遍加持頂上。廣教懺¶
悔發菩提心。出壇四門復致禮拜。當廣供¶
養三寶飲食衣服珍財。能常如是依不空王¶
神通解脫心灌滌法者。得大福聚為諸如來¶
之所加被。一切諸天恒常愛敬。速得一切不¶
空羂索陀羅尼真言最勝成就。三業一切罪¶
障災疾。燃燼消磨得身清淨。心所求法皆¶
得成辦。¶

* 溥遍輪轉輪王阿伽陀藥品第四十三
<pb:KR6j0300_T_020-0336c>¶

世尊復有不空王神通解脫心陀羅尼真言曼¶
拏羅三昧耶阿伽陀藥成就三昧耶。護持國¶
邑無諸災難而說頌言。¶

#+BEGIN_VERSE
「　以弭惹耶惹耶藥
　次以乾馱那俱利¶
　㫊皤野播抳那俱
　印捺羅播抳多誐¶
　乾馱畢唎陽愚藥
　摩訶斫羯囉雌黃¶
　斫羯囉藥蓮華鬚
　弭瑟努訖囒嚲藥¶
　素摩囉爾素難那
　白旃檀香那攞那¶
　優鉢羅華欝金香
　瞻蔔迦華龍華等¶
　世黎野迦甘松香
　舍麼迦香社麼迦¶
　量等精治和合治
　烏施囉香白檀香¶
　合為香水和為丸
　赤銅合盛蜜固治¶
　清閑淨處淨治地
　作四肘壇開東門¶
　中畫一百八葉蓮
　臺畫二手腕相著¶
　磔開十指如開蓮
　四面當畫開蓮華¶
　臺上當畫金剛杵
　并羂索印遶火焰¶
　諸蓮華間眾寶樹
　其樹華果皆寶成¶
　藤枝葉華繳樹上
　標寶界道淨嚴飾¶
　置不空王觀世音
　以諸幡華香水食¶
　燈明敷飾獻供養
　藥合置大蓮華臺¶
　帛覆其上當加持
　真言者浴香塗身¶
　著淨衣服西門坐
　于諸有情發悲心¶
　誦持神通解脫心
　陀羅真言心真言¶
　加持其藥現三相
　是名成就伽陀藥」
#+END_VERSE
¶

世尊是藥若得光相。國王佩者除諸怨敵種¶
種災疫。若諸人佩得滅四重五逆十惡等罪。¶
增諸善夢。所至無閡言論得勝。王難賊難虎¶
狼水火雷電霹靂。一切災難皆得解脫。不為¶
一切龍蛇蟲毒毒藥夭害。一切神鬼怖散馳
<pb:KR6j0300_T_020-0337a>¶
走。諸天善神愛敬擁護。人相都者悉當歡喜。¶
掃人佩者男女吉祥。若置幢頭。方圓百里無¶
諸惡風雷雹蝗蟲一切等難。常為一切天龍¶
八部而皆擁護。其藥便于壇內蔭乾。¶

世尊復有不空王神通解脫心陀羅尼真言曼¶
拏羅三昧耶雄黃成就三昧耶。而說頌曰。¶

#+BEGIN_VERSE
「　縱廣四肘淨治地
　白旃檀香泥塗飾¶
　惟開東門當心畫
　一百八葉開蓮華¶
　白旃檀香泥為葉
　欝金香泥為臺蘂¶
　沈水香泥為子實
　白旃檀香紫檀香¶
　欝金香等而為泥
　臺畫二手腕相著¶
　十指磔開頭相離
　四面圖畫開蓮華¶
　白旃檀香泥為葉
　欝金香泥為臺蘂¶
　沈水香泥為蓮子
　廓列金剛界道相¶
　置不空王觀音像
　雜綵幡華諸香華¶
　香水飲食果燈明
　嚴飾加持獻供養¶
　以好光明上雄黃
　三兩精治銀合盛¶
　置蓮華臺手印上
　緋帛覆上法加持¶
　時真言者潔身服
　晝夜六時燒香獻¶
　西門趺坐輪手印
　誦持神通解脫心¶
　陀羅真言心真言
　聯綿加持白芥子¶
　打雄黃上恒不絕
　上現熱煙增光相¶
　于時像上放大光
　是名成就雄黃法」
#+END_VERSE
¶

世尊若得光相點眼之者。則得神通證不空¶
如意寶光明廣大智莊嚴三摩地。不空羂索¶
溥遍輪大真言仙三摩地。常為九十九殑伽¶
沙俱胝那庾多百千大仙。圍繞為伴。遊于¶
一切真言明仙宮殿宮宅。為大明仙。常歷十¶
方一切佛剎。阿彌陀佛恒住頂上。而不放捨
<pb:KR6j0300_T_020-0337b>¶
壽增億劫。復得不空清淨毘盧遮那神通三¶
昧耶。于剎那頃周歷十方九十九殑伽沙俱¶
胝那庾多百千佛土。隨其佛土現作廣大不¶
空供養一切如來身上常得放大光焰。念願¶
諸事皆得成就。若得煙相點眼中者。則證一¶
切密行明仙大仙中仙三昧耶意欲游幸一切¶
天龍。八部山窟湫潭宮殿中者。住入無礙。¶
一切神鬼見自臣伏。任為策役而擁護之。復¶
見一切諸佛菩薩摩訶薩。授與不空王光明¶
具足三摩地。足恒去地四寸而行。若得熱相¶
點眼中者。覩諸人眾皆得除滅一切災疾。兩¶
相致敬。是點藥者當所生處具宿住智。獲得¶
不空觀安住淨身。得證一切不空如來溥遍¶
平等三昧耶門。得一切如來為授灌頂菩薩¶
地記。與諸菩薩摩訶薩同一住地。¶

* 溥遍輪轉輪王神通香品第四十四¶

世尊復有不空王神通解脫心陀羅尼真言曼¶
拏羅三昧耶中溥遍輪轉輪王神通香成就三¶
昧耶。當與真言者。最上供養一切諸佛菩薩¶
摩訶薩。召攝三千大千世界一切大梵天帝¶
釋天那羅延天摩醯首羅天一切諸天。摧伏¶
一切藥叉羅剎毘那夜迦諸魔鬼神。身皆痛¶
裂怖走十方。摧諸怨敵除諸災難。若有苾芻¶
苾芻尼信男信女。澡浴清淨著淨衣服燒焯¶
此香熏馥身者。得滅一切重障災厄。若常燒¶
焯此香供養。誦神通解脫心陀羅尼真言。以¶
斯陀羅尼真言神通香力。三千大千世界蘇¶
彌盧山。一切天宮龍神八部鬼神宮殿。大海¶
江河十六地獄。香氣悉至變作種種香光明
<pb:KR6j0300_T_020-0337c>¶
雲。一時照明皆復震動。其諸地獄遇光照者。¶
一時變作蓮華之池。其中眾生皆脫苦受。上¶
生天上或生人中。傍生有情遇光照者。捨此¶
身後皆得脫離生天人中。若患一切鬼病神¶
病瘧病惡瘡疥癬諸病惱者。皆淨澡浴燒香¶
熏馥。以斯神通解脫心陀羅尼真言神通威¶
力即得除差。當壽終已往生淨土。蓮華化生¶
脫眾苦故。而說頌言。¶

#+BEGIN_VERSE
「　一百八分沈水香
　乾陀羅娑安悉香¶
　二香分各三十二
　新欝金香小甲香¶
　此二種香各八分
　苜蓿白膠蘇合香¶
　娑攞枳香多誐羅
　娜攞那香白檀香¶
　惹莫迦(斤邏反)香甘松香
　如斯九香各¶三分
　新乾陀鉢怛囉香
　烏施¶羅香蓮華鬚
　婆攞迦(同上)香夜合華¶
　新好畢哩陽愚香
　新𡖺(名夜反)䞘(其乙¶反)囉娜佉香
　翳羅香八各二分¶
　龍腦麝香各三分
　石蜜量香五分一¶
　和白膠香銷和合
　總先一一淨加持¶
　精潔擇持而合治
　首末真言常加持¶
　瓷器銀器任盛置
　合斯香者閑淨處¶
　白月八日澡潔身
　著淨衣服淨治地¶
　作四肘壇如法塗
　當開東門當心畫¶
　三十二葉七寶蓮
　臺畫二手腕相著¶
　磔開十指如開連
　遶二手上五色雲¶
　四面當畫開蓮華
　臺上畫諸手印相¶
　于諸華間畫蓮鬘
　四門蓮臺羂索印¶
　四角空色畫風天
　半身出現被天衣¶
　四面種種色華鬘
　幖幟金剛界嚴潔
<pb:KR6j0300_T_020-0338a>¶
　香合置于大蓮臺
　手印心上緋帛蓋¶
　置不空王觀世音
　持緋線索圍壇界¶
　以諸幡華具莊飾
　香華香水三白食¶
　酥燈油燈敷供養
　晝夜六時東門坐¶
　燒香供養勤護持
　時別輪印當誦念¶
　不空神通解脫心
　陀羅真言心真言¶
　加持于香三七遍
　奮怒王心真密言¶
　加持香上一七遍
　日日隨心獻供養¶
　㫊暮伽王觀世音
　一切諸佛菩薩眾¶
　四十九日作是法
　或復一二三百日¶
　要得香上現三相
　乃得稱名神通香」
#+END_VERSE
¶

世尊如是常恒六時。于道場內于諸有情¶
發大悲心。自心觀心圓成縒字。觀視縒字全¶
變出現不空王觀世音菩薩。相好光明如日¶
初出。結加趺坐金剛臺座。手執香鑪燒焯¶
此香。誦神通解脫心陀羅尼真言一字真言¶
加持自身。供養十方一切諸佛菩薩摩訶薩¶
眾。從此身中觀置出現無量無邊不可說不可¶
說不空王觀世音菩薩身。滿量十方一切佛¶
剎一一佛菩薩摩訶薩前。誦神通解脫心陀¶
羅尼真言。手持香鑪觀置出現無量無邊種¶
種雜色。香光明雲幢幡寶蓋。華冠瓔珞珠璫¶
鐶釧。天妙衣服妙華雜拂。宮殿樓閣寶座臺¶
榭。供養一切諸佛菩薩摩訶薩。結供養印誦¶
持真言。讚禮諸佛菩薩摩訶薩。假是不空王¶
神通解脫心陀羅尼真言廣大神通供養威¶
力。溥于十方九十九殑伽沙俱胝那庾多百¶
千如來佛會。等作無量無邊種種。供養一切¶
諸佛菩薩摩訶薩眾。彼等諸佛一時讚歎。皆
<pb:KR6j0300_T_020-0338b>¶
結不空供養印。誦不空王神通解脫心陀羅¶
尼真言。俱以神通安慰加被。與大福聚善根¶
相應。隨一一佛得俱胝那庾多百千積集善¶
根相應。復觀縒字法性無生。復觀無量身復¶
為一身。令此一身而為縒字。字性無生復觀¶
自身身性自空。若有苾芻苾芻尼族姓男族¶
姓女。于一千日清淨如法。隨心嚴潔曼拏¶
羅。隨時以諸草華香水。供養觀世音菩薩。晝¶
夜六時燒焯此香。懺悔發願如法修觀。誦神¶
通解脫心陀羅尼真言一字真言。自誓要期¶
受菩薩戒。求于阿耨多羅三藐三菩提。滿一¶
千日或二千日。或三千日或四千日。必定當¶
得十方九十九殑伽沙俱胝那庾多百千如來。¶
一時現身為授記莂。證不空如意摩尼光廣¶
大智三摩地。不空羂索溥遍輪大真言仙三¶
摩地。不空清淨毘盧遮那神通三摩地。不空¶
十地神通三摩地。當于淨土蓮華化生。憶¶
知俱胝所生宿命。乃至無上正等菩提更不¶
退轉。若龍湫邊七日七夜。加持此香燒獻作¶
法。誦神通解脫心陀羅尼真言一字真言滿¶
一千遍。則得龍王歡喜致敬降注大雨。若城¶
門首作法加持。此香燒獻誦斯真言一百八¶
遍。則令城邑除諸災疾。令諸人眾快樂安住。¶
若大眾中作法加持。此香燒獻誦斯真言二¶
十一遍。令諸人眾歡喜致敬滅眾災障。若¶
真言者加持此香燒熏自身。自內為他人恭敬¶
愛念。若加持香燒熏一切病人七遍。則得除¶
差。若加持香燒熏被毒之人七遍。則得除差。¶
若遶一切果木田苗處。誦念作法加持香燒
<pb:KR6j0300_T_020-0338c>¶
一百八遍。則當不為一切惡風雹雨之所損¶
壞。果實繁多滋味具足。若于一切城邑聚¶
落。伽藍宅內誦念作法。加持香燒一百八遍。¶
令諸災怪一時除滅。若燒此香熏身衣服。所¶
往處者無諸障難。若高樓上燒此香熏螺裏¶
真言七遍。大吹七聲四生有情聞螺聲者。皆¶
得滅諸罪障災怪。若山頂上面向惡風雷雹¶
起處。誦念作法加持香燒一百八遍。即得止¶
禦一切除散。若臨終人前燒焯此香。誦神¶
通解脫心陀羅尼真言一字真言滿七遍者。¶
捨此身後即往淨土。蓮華化生。見九十九殑¶
伽沙俱胝那庾多百千如來應正等覺。獲大¶
善根。若天寺中誦念作法。加持此香稱天像¶
名。燒熏天像一千八遍。即得一切天神悅護。¶
若于一切天龍八部形像作法者。皆當奮怒¶
怒目猛視。誦念作法一加持此香。隨稱所天¶
名。一燒熏天像一千八遍。令所天像吐嚕地¶
囉。持真言者見時便取。點額點眼口含塗身。¶
所作諸事皆得成就。便得一切藥叉侍祐。獲¶
大身力一切鬼神畏敬擁護。若誦念作法加持¶
此香。稱大梵天名。燒熏大梵天像一千八遍。¶
大梵天像身手出乳。持真言者見時便取塗¶
身。則得身如大梵天身。若誦念作法一加持¶
此香。稱那羅延天名。一燒熏那羅延天像一¶
千八遍。那羅延天像身出香水。持真言者見¶
時便取塗身。則得身如那羅延天。手執大輪¶
騰空自在。若誦念作法一加持此香。稱大自¶
在天名。一燒熏大自在天像一千八遍。大自¶
在天像身出津汗。持真言者見時便取塗身。
<pb:KR6j0300_T_020-0339a>¶
則得身如大自在天。執三叉戟騰空自在。如¶
是一一于諸天像凡作法者。先用一字真言¶
加持天像頭滿一萬遍。便即作法則如所願。¶

世尊是不空王神通解脫心陀羅尼真言曼拏¶
羅三昧耶。九頭龍王成就三昧耶。加持白旃¶
檀香末蠟和。圖捏龍王。身量四把。冠髻面¶
目手脚指節貫帶衣服。狀如天神嚴麗端好。¶
頭上頂後出九蛇頭。其神頭身以金莊飾。作¶
曼拏羅。中置龍王嚴設供養。每日時別誦神¶
通解脫心陀羅尼真言。加持此香燒熏龍王¶
二十一遍。誦奮怒王心真言加持白芥子。打¶
龍王上七遍。如是晝夜六時不絕。令龍王像¶
起變自行。持真言者見起動時。以迅怒心誦¶
奮怒王心真言。加持白芥子打龍王上。令使¶
陞空自在騰行。持真言者見陞騰時。心便思¶
量變此壇地為大湫池。安置是龍。大奮怒心¶
誦奮怒王心真言。加持白芥子打此壇地一¶
千八遍。得難陀龍王變斯壇地為大湫池。二¶
龍居止。若有人民一切鳥獸。飲斯水者或復¶
浴者。皆得除滅一切災病垢障重罪。常得依¶
時降大甘雨。成熟果實具多滋味。若于深¶
山大洞門首。含香誦念作法。一加持此香一¶
燒滿千八遍則得洞門而自開坦入中無閡。¶
不空羂索神變真言經卷第二十
<pb:KR6j0300_T_020-0339b>¶

